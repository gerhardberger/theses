Érvelés, vita
-------------------------------------------

Az __érv__ meggyőződésünk bizonyítására, illetve mások megállapításainak cáfolására felhasznált tény, bizonyíték vagy körülmény.
Az __érvelés__ érvek felhasználása az igazság bizonyítására. Az érvelésnek nem az a célja, hogy legyőzzünk, hanem az, hogy meggyőzzünk másokat, és az együttgondolkodással közelebb jussunk az igazsághoz.

### Érv felépítése
* __Tétel:__ Egy következtetés megfogalmazása _(Idén bajnok lesz a csapatunk.)_
* __Bizonyíték:__ A következtetés előzményei, magyarázatai _(Ebben az évben valamennyi mérkőzését nagy gólkülönbséggel nyerte meg.)_
* __Összekötő elem:__ Logikai összekötő kapocs a tétel és bizonyíték között. Ha egyértelmű az összefüggés, akkor el is hagyható, ekkor az érv csak kéttagú. _(Mindig a legerdményesebb csapat nyeri a bajnokságot.)_

### Érvek fajtái
* definícióból levezetett érvek
* ok-okozati összefüggésből származó érvek
* körülményekből levezethető érvek
* összehasonlításon alapuló érvek
* bizonyítékokból származtatott érvek
* ellentéten alapuló érvek
* valószínűségen alapuló érvek
* tekintélyre vonatkozó érvek.

Az érvelés logikai modellje a _szillogizmuson_ alapuló következtetések alkotják. A __szillogizmus__ következtetési eljárás, amely két előzményből jut zárótételhez.

### Következtetések típusai

##### Deduktív következtetés
* egy tételből és egy esetből következtetünk az eredményre
* három fő típus:
	* __kategorikus:__ amelyben a főtétel a személyek vagy tárgyak valamely osztályának _minden_ tagjára vonatkozik; lásd a példa (minden bab)
	* __feltételes:__ amelyben a főtétel nem kategorikus, hanem egy _feltételes viszony_
	* __szétválasztó:__ amelyben a főtétel _választási lehetőséget_ tartalmaz úgy, hogy a két állítás nem lehet egyszerre igaz
* pl.:
	* _Tétel:_ Ebben a zsákban minden bab fehér.
	* _Eset:_ Ezek a babok ebből a zsákból valók.
	* __Eredmény:__ Ezek a babok mind fehérek.

##### Induktív következtetés
* egy eredményből és egy esetből következtetünk egy tételre
* _Eredmény_ + _Eset_ = __Tétel__

##### Abduktív következtetés
* egy eredményből és egy tételből következtetünk egy esetre
* _Eredmény_ + _Tétel_ = __Eset__

### Cáfolás
Az érvelés része a cáfolat is. Ahhoz, hogy eredményesen és tisztességesen cáfolhassuk mások érveit, meg kell ismernünk és meg kell értenünk azokat, csak így tudjak megtalálni az érvelésük gyenge pontjait. Bírálnunk csak az érveket szabad, soha sem az ellenfél személyét. Bírálhatjuk például a források a források megbízhatóságát, a fogalmak meghatározásának pontatlanságát, az egyoldalú megközelítésmódot, a bizonyítékok hiányát vagy nem elegendő voltát, az érvek egyoldalúságát stb.

##### Módszerei
* kisebbítés
* kételkedés
* tagadás
* viszontellenvetés
* rámutatás
* fenntartás
* pótlás
* figyelmeztetés
* gúny, élc elmésség.

* A bizonyítás cáfolás eredménye a __meggyőzés__.

### Az érvelés felépítése
##### Bevezetés
* Meg kell nyerni a hallgatóság jóindulatát, megszólítás, dicséret, fel kell kelteni a fighyelmét a témaválasztás indoklásával, hangsúlyozni kell a téma fontosságát. a téma megjelölése, a fő gondolat, ami később részletezésre kerül.

##### Részletezés
* A tételek kifejtése bővebben
* Eszközök:
	* fogalommagyarázat
	* példák
	* szemléltetés
	* kitérők személyes élményekkel
	* először a főtéma részletezése

##### Bizonyítás
* Az érvelő fogalmazás legfontosabb része. Álláspont igazságának bizonyítása érvekkel
* Összegyűjtött adatok
* Törvények
* Tanúvallomások
* Bizonyítékok
* Segítségével érvelhetünk, utána következtetéseket vonhatunk le

##### Cáfolás
* A velünk ellentétes véleményt valló nézeteinek cáfolata, érveinek közömbösítése, megdöntése, megsemmisítése. Érvelni kell, levonható a következtetés.

##### Befejezés
* Ismétlése a fő gondolatoknak, összegzés. Felvillanthatja a megközelítés más módját is, lehet előretekintés a jövőbe.

### Az érvek elrendezése
* __egy erős érvre épülő érvelés:__ az erős érv köré csoportosítjuk a gyengébbeket
* __fokozásos érvelés:__ a gyenge érvekkel kezdjük, fokozatosan erősítünk, míg a végére hagyjuk a legerősebb érvet
* __lejtéses érvelés:__ az erős érvvel kezdünk, a gyenge érveket hagyjuk a végére, kevésbe hatásos módszer.

A __vita__ az érvek ütközése, célja a vitapartnerétől eltérő vélemény igazolása, a partner meggyőzése. A vitának van tárgya, szerkezete és legalább két résztvevője eltérő állásponttal. A vita az érvelés több társadalomtudomány eszköze és témája, pl.: politika, retorika, filozófia stb. A vitának vannak erkölcsi szabályai ezt nevezzük vitakultúrának.