A magyar nyelvrokonság főbb bizonyítékai
----------------------------------------

A világ nyelveinek rokonsági rendszerét az _összehasonlító nyelvtudomány_ állapította meg. Két nyelv akkor rokon, ha bizonyítható, hogy egy közös alapnyelvből származnak. Ebből a nyelvből az idők folyamán – a történelmi és társadalmi változások, illetve főleg a térbeli eltávolodások eredményeként – önálló nyelvek fejlődtek ki, ám tudományos módszerrel megállapítható, hogy eredeti vonásokat is megőriztek.
Az összehasonlított lexikális elemek nem minden esetben bizonyítanak rokonságot. Mivel az egyes nyelvek hangrendszere igen korlátozott számú hangból áll, ezek kapcsolódásai véletlen egyezéseket is okozhatnak. A hangutánzó szavak közvetlenebb kapcsolatot mutatnak a valósággal, ezért egyes nyelvekben lehetnek hasonlóságok közöttük. A világ legkülönbözőbb nyelvei között sok hasonlóság akad a gyermeknyelvi szavakban. A beszélőképesség kezdetén a gyermek csak bizonyos, korlátozott számú hangot tud kiejteni, ebből származik az egyezés. Ezen szavak jelentése nem bizonyít nyelvrokonságot. A gazdasági, kulturális kapcsolatok, az egymás mellett élés szavak kölcsönzésével jár együtt. A szókölcsönzésből származó egyezés sem számít bizonyítéknak két nyelv rokonságát illetően. Vannak minden nyelvre jellemző sajátosságok: ezek az ún. nyelvi egyetemlegességek (univerzálék). A nyelvek tipológiai szempontból is hasonlítanak egymásra.
Az összehasonlításnak tudományos rendszere van. Összehasonlítják a rokonnak feltételezett nyelvek ősi szókészletét, megvizsgálják a nyelvtani rendszerüket, ezen kívül felhasználnak nyelvészeten kívüli bizonyítékokat is, például antropológia (=embertan), régészet, történelemtudomány, földrajz, néprajz.

### A magyar nyelv finnugor eredetének bizonyítékai:
* Alapszókincs egyezése: 700-800 közé tehető az ezen szavak száma. Csoportok: névmások (te – te), számok (két – kit), testrészek (szem – sem), rokonságnevek ( fiú - pyjk), természeti jelek (tél – tel), állatok (lúd – lunt), növényvilág és természet (fa – pa, kő – kű), elemei cselekvések (megy/mén – men), tulajdonságok (hosszú – chosa). Ezek az ősi eredetű szavak egy-két szótagosak és hangsorukban felfedezhető a hasonlóság.
* A hasonló hangsorú ősi szavak jelentésköre megegyezik, vagy nagyon hasonlít (ház – kota, lúd – lintn).
* Hangváltozási törvényszerűségeket lehet felfedezni a hasonló hangsorú rokonszavakban, például:
	* szókezdő „k”-ból „h” lett (kota→ház, kala → hal, kolme → három)
	* szókezdő „p”-ből „f” lett (pun→fa, puno → fon)
	* szókezdő „sz” eltűnt (sappi → epe)
	* hangzóközi „t”-ből „z” lett (kota→ház, pata → fazék)
* Nyelvtani rendszer hasonlósága:
	* agglutináló jellegűek
		* lát: látom, látod, látja, látjuk, látjátok, látják; ház: házam, házad, háza, házunk, házatok, házuk. →Az igei személyragok hasonlítanak a birtokos személyjelekre, ugyanabból alakultak ki – az ősi névmás hozzájuk ragadt (lát te, ház te). Ez a többi finnugor nyelvben is így alakult ki.
		* A többes szám jele az összes finnugor nyelvben „k”.
		* A „bb”-s melléknévfokozás is megegyezik.
	* A névszói állítmány használata.
	* A jelző és a jelzett szó sorrendje.
	* A páros testrészeket nem tesszük többes számba és számnevek után a főneveket sem.
* Rokontudományok kutatási eredményei:
	* néprajz, régészet: jellegzetes állat volt a menyét, a vevő legény, későbbi vőlegény menyétért vásárolhatta meg a jövendőbelijét, a meny(étért vett)asszonyt
	* vallás: sámánizmus – révült állapot = tarenrei→ révület, részegség
	* Az antropológia nem tudta bizonyítani a finnugor rokonságot – ez elgondolkodtató.

### A magyar nyelv rokonságának kutatói:
* __Sajnovics János:__ jezsuita szerzetes és csillagász volt a XIII. sz. végén. Észak-Norvégiába utazott felméréseket végezni és észrevette, hogy van hasonlóság a lapp és a magyar nyelv között.
* __Gyarmathi Sámuel:__ Sajnovics követője volt, de ő tudatosan ment kutatni és a finnekkel rokonította a magyar nyelvet, 1799-ben írt is egy tanulmányt a két nyelv rokonságáról.
* __Reguly Antal:__ az 1840-es években kutatott, az obiugor rokonságot vizsgálta.
* __Budensz József:__ 1873. magyar-ugor összehasonlító szótár, megalapítja a finnugrászatot.
* __Vámbéry Ármin:__ a XIX. századi szkeptikusok egyike, hibásnak találta a finnugor rokonítást. A török rokonság politikai kérdés volt a Millennium idején, nem akarták elfogadni a finnugor rokonságot, lealacsonyítónak tartották. A rokonítási kísérleteket csak szókincs alapján hozták, ez pedig tudománytalannak számít.