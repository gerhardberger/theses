József Attila - Memoriterek
=============================

#### Tiszta szívvel

Nincsen apám, se anyám, <br />
se istenem, se hazám, <br />
se bölcsőm, se szemfedőm, <br />
se csókom, se szeretőm. <br />
 <br />
Harmadnapja nem eszek, <br />
se sokat, se keveset. <br />
Húsz esztendőm hatalom, <br />
húsz esztendőm eladom. <br />
 <br />
Hogyha nem kell senkinek, <br />
hát az ördög veszi meg. <br />
Tiszta szívvel betörök, <br />
ha kell, embert is ölök. <br />
 <br />
Elfognak és felkötnek, <br />
áldott földdel elfödnek <br />
s halált hozó fű terem <br />
gyönyörűszép szívemen. <br />

#### Óda

Óh mennyire szeretlek téged, <br />
ki szóra bírtad egyaránt <br />
a szív legmélyebb üregeiben <br />
cseleit szövő, fondor magányt <br />
s a mindenséget. <br />
 <br />
Szeretlek, mint anyját a gyermek, <br />
mint mélyüket a hallgatag vermek, <br />
szeretlek, mint a fényt a termek, <br />
mint lángot a lélek, test a nyugalmat! <br />
Szeretlek, mint élni szeretnek <br />
halandók, amíg meg nem halnak. <br />

#### Eszmélet

Akár egy halom hasított fa, <br />
hever egymáson a világ, <br />
szorítja, nyomja, összefogja <br />
egyik dolog a másikát <br />
s így mindenik determinált. <br />

#### A Dunánál

A harcot, amelyet őseink vivtak, <br />
békévé oldja az emlékezés <br />
s rendezni végre közös dolgainkat, <br />
ez a mi munkánk; és nem is kevés. <br />

#### Hazám

édes Hazám, fogadj szivedbe, <br />
hadd legyek hűséges fiad! <br />
 <br />
Tudod, hogy nincs bocsánat… <br />
 <br />
Tudod, hogy nincs bocsánat, <br />
hiába hát a bánat. <br />
Légy, ami lennél: férfi. <br />
A fű kinő utánad. <br />
 <br />
Vagy vess el minden elvet <br />
s még remélj hű szerelmet, <br />
hisz mint a kutya hinnél <br />
abban, ki bízna benned. <br />

#### Talán eltűnök hirtelen…

Talán eltűnök hirtelen, <br />
akár az erdőben a vadnyom. <br />
Elpazaroltam mindenem, <br />
amiről számot kéne adnom. <br />

#### Íme, hát megleltem hazámat…

Szép a tavasz és szép a nyár is, <br />
de szebb az ősz s legszebb a tél, <br />
annak, ki tűzhelyet, családot, <br />
már végképp másoknak remél. <br />